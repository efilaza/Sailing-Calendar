################## Οδηγίες χρήσης εφαρμογής ##################

Αρχικά πρέπει να επιλέξετε περιφέρεια πατώντας πάνω στο κουμπί
" Επιλέξτε Περιφέρεια" και στη συνέχεια κάντε "κλικ" στην αγωνιστική
περιφέρεια που επιθυμείτε από το μενού τον επιλογών που θα εμφανιστεί.
Με το που επιλέξετε την επιθυμητή περιφέρεια θα εμφανιστεί στην ενσωματωμένη
οθόνη το αγωνιστικό πρόγραμμα της επιλογής σας. Ξαναπατώντας στο ίδιο κουμπί
μπορείτε να αλλάξετε την περιφέρεια της επιλογής σας.

Πατώντας το κουμπί "Επόμενος αγώνας" θα εμφανιστεί στην οθόνη η αμέσως
επόμενη από την τρέχουσα ημερομηνία προγραμματισμένη λεμβοδρομία που θα διεξαχθεί
στην περιφέρεια επιλογής σας.

Η εφαρμογή δίνει τη δυνατότητα εξαγωγής του ημερολογίου σε μορφή αρχείου ics.
Πατώντας πάνω στο κουμπί "Αποθήκευση ημερολογίου σε αρχείο ics" θα προβληθεί
παράθυρο διαχείρισης αρχείων από το οποίο μπορείτε να επιλέξετε την τοποθεσία
στο δίσκο καθώς και το όνομα με το οποίο θέλετε να αποθηκευτεί το αρχείο.
Με την επιτυχή εξαγωγή θα εμφανιστεί στην οθόνη κατάλληλο μήνυμα.

Το κουμπί "Αποστολή ημερολογίου σε Google Calendar" σας δίνει τη δυνατότητα να
συνδέσετε απευθείας το ημερολόγιο με την εφαρμογή Calendar της Goolgle.
Πατώντας επάνω στο κουμπί θα αναδυθεί ένα παράθυρο browser όπου θα σας
ζητηθούν το email και το password του λογαριασμού Google με τον οποίο θέλετε
να συνδέσετε το ημερολόγιο. Εφόσον γίνει πιστοποίηση του λογαριασμού σας
το πρόγραμμα θα εξάγει το ημερολόγιο. Στη συνέχεια μπορείτε να το επισκεφθείτε
μέσα από τις εφαρμογές της Google και θα το βρείτε κάτω από το όνομα
της επιλεγμένης περιφέρειας.

Το κουμπί "Αποστολή ημερολογίου σε Microsoft account" σας δίνει τη δυνατότητα να
συνδέσετε απευθείας το ημερολόγιο της εφαρμογής Calendar με τον λογαριασμό
σας σε κάποια υπηρεσία της Microsoft.
Πατώντας επάνω στο κουμπί θα αναδυθεί ένα παράθυρο browser όπου θα σας ζητηθεί
αρχικά ένας "Enter Code". Ο κωδικός αυτός είναι αποθηκευμένος στο clipboard και
μπορείτε να τον εισάγετε είτε με δεξί "κλίκ" του ποντικιού και επικόλληση είτε με
τον συνδυασμό κουμπιών "Ctrl" + "V". Στην συνέχεια θα σας ζητηθεί να εισάγεται
το email και το password του λογαριασμού σας. Εφόσον έχει γίνει επιτυχής εισαγωγή
μπορείτε να κλείσετε το παράθυρο του browser και να επιστρέψετε στην εφαρμογή.
Το ημερολόγιο θα εξαχθεί στον λογαριασμό σας.

Μπορείτε να επισκεφτείτε την επίσημη ιστοσελίδα της Επιτροπής Ανοιχτής Θαλάσσης
πατώντας επάνω στο κουμπί "Ιστοσελίδα Επιτροπής Ανοιχτής Θαλλάσης".

Με το κουμπί "Ενημέρωση Ημερολογίου" το ημερολόγιο λαμβάνει τα τελευταία δεδομένα
από της σελίδα της ΕΑΘ. Καλό είναι να ενημερώνετε το ημερολόγιο ανά τακτά χρονικά διαστήματα,
καθώς υπάρχουν συχνές μεταβολές του προγράμματος.

Το κουμπί "Επαναφορά" επαναφέρει το πρόγραμμα στην αρχική του οθόνη.

Το κουπί "Οδηγίες Χρήσης" προβάλλει στην οθόνη του προγράμματος τις οδηγίες χρήσης της εφαρμογής.

Το κουμπί "Σχετικά" προβάλλει τις πληροφορίες της εφαρμογής.

Το κουμπί "Έξοδος" τερματίζει την εφαρμογή.













